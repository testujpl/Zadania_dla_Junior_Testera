
# Zadania_dla_Junior_Testera_Dzien_1


<img alt="Logo" src="https://blog.testuj.pl/wp-content/uploads/2018/07/testujpl_logo.png">

Cześć! 
Jeśli chcesz zostać Młodszym Testerem Oprogramowania przyda Ci się garść zadań praktycznych! 
Zadania będziemy publikować codziennie przez 4 dni, zaczynając od tego najłatwiejszego. 
Odpowiedzi do zadań pojawią się systematycznie, dzień po 1.,2.,3. i 4. zadaniu, w tym repozytorium (w osobnym pliku) oraz na grupie na Facebooku: https://www.facebook.com/groups/testeroprogramowania/. 
To, co? Zaczynamy!



## Przed Tobą pierwsze zadanie, na rozgrzewkę - stworzenie przypadku testowego konta na github!  

> Wykonując zadanie stworzysz *zbiór danych wejściowych, wstępnych warunków wykonania, oczekiwanych rezultatów i końcowych warunków  wykonania opracowany w określonym celu lub dla warunku testowego, jak wykonanie pewnej ścieżki programu lub zweryfikowanie zgodności z konkretnym wymaganiem.* 


Przerażony?
Może nie brzmi to zbyt przyjaźnie, ale to definicja przypadku testowego :)

To teraz prostymi słowami: przypadek testowy to opis zdarzenia lub elementu, który testujemy. Każdy tester oprogramowania musi tworzyć przypadki testowe i ważne, aby potrafił robić to dobrze.



**Aby stworzyć przypadek testowy wykorzystujemy takie elementy jak:**

* **Unikalny identyfikator** - ciąg liter i cyfr, którym oznaczamy przypadek testowy. Tworzony jest m.in po to żeby łatwo go było odnaleźć albo się na niego powołać.
* **Nazwa (Tytuł)**  - powinien być krótki i zwięzły 
* **Opis** - to w zasadzie cel testu. Czyli co przy jego pomocy sprawdzamy.  
* **Warunki wstępne (początkowe)** – nazywane są również kryteriami wejścia
* **Opis kroków do wykonania** - czyli kroki, które powinny zostać wykonane podczas przypadku testowego.
* **Oczekiwany rezultat** – określenie, tego co powinno się stać po wykonaniu wszystkich określonych kroków.


**Możemy dodać również takie elementy, jak:**

* **Autor** - osobę, która stworzyła przypadek.
* **Warunek końcowy** – warunek, dzięki któremu przedwcześnie nie skończymy wykonywania przypadku testowego
* **Dane testowe** - czy jest to przypadek sprawdzający pozytywną ścieżkę.
* **Środowisko uruchomienia przypadku testowego.**

 
Protip: Elementy i narzędzia, które wykorzystujesz podczas tworzenia przypadku, to sprawa często zależna od rodzaju projektu, organizacji czy też klienta. Najważniejsze, aby zachować konsekwencję i przejrzystość. Zalecane jest też unikanie stosowania nadmiernych skrótów, które po jakimś czasie mogą okazać się dla nas niezrozumiałe ;)



## Wiesz już, czym jest przypadek testowy. Na poniższym przykładzie zobacz, jak to może wyglądać praktyce.



**Oto przypadek testowy dla funkcji logowania się do Facebooka**

<img alt="Logo" src="https://testuj.pl/wp-content/uploads/2018/07/przypadek-testowy-testuj.jpg">



Oto cały przypadek testowy, który jest gotowy do wykonania testu.
Nie jest, aż tak skomplikowany, jak mogłoby się to z początku wydawać. :)

Teraz Twoja kolej!

# Zadanie do wykonania:
Stwórz przypadek testowy (pozytywną ścieżkę) do stworzenia konta na github.  

Powodzenia!

